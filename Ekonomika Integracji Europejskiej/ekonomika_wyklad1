Ekonomika wykład 1 - 9.10.2018
- egzamin na ostatnim wykładzie


1. Miedzynarodowa integracja gospodarcza w zarysie.Przegląd zagadnień

I. Korzenie
- początki ideologiczne powstania UE. Uniwersalizm niemiecki - Otton III, Karol Wielki
II. Przebieg
- unia celna, wspólny rynek, unia monetarna, jednolity rynek wewnętrzny, unia gospodarcza i walutowa. Kryzys.
III. Wspólne polityki UE
- strategie rozwoju gosp., wspólna polityka handlowa, rolna, ew. regionalna, finansowanie, struktura organizacyjna, rola organów UE i ich wpływ na gospodarkę.

1.
W ekonomii pojęcie integracji gospodarczej pojawiło się na początku XX wieku. W 1942 roku termin ten oficjalnie został przyjęty do teorii ekonomii. W zależności od koncepcji, można wyróżnić następujące definicje:
- scalanie gospodarek lub struktur gospodarczych pewnej liczby państw (definicja najczęstsza, pewna)
- wg. koncepcji liberalnej: zniesienie ograniczeń w przepływie towarów i czynników produkcji, które to powoduje powstanie powiązań rzeczowych. Powiązania rzeczowe są uzupełnione środkami polityki interwencji państw członkowskich lub za pomocą działań instytucji ponadnarodowych (np. organy władzy UE). Instytucje nie mają zastąpić mechanizmu rynkowego, a jedynie mają koordynować politykę usuwania barier w handlu międzynarodowym i przepływu czynników produkcji. Instytucje ponadnarodowe nie mogą mieć możliwości tworzenia polityki ponadnarodowej dyskryminacji, izolacji i preferencji.

Koncepcja wg W. Ropke, A. Haberle  (liberalna)
- stan, w którym możliwe są stosunki handlowe między różnymi gospodarkami narodowymi równie swobodne i równie korzystne jak wewnątrz gospodarki narodowej. Aby osiągnąć tego typu stan należy:
- utworzyć wspólny rynek (obszar swobodnego przepływu osób, dóbr, kapitału, swobodnej wymiany walut). Swoboda wymiany walut jest oparta na złotym pieniądzu oraz racjonalny podział pracy (czyli efektywny).
- zadbać o powstanie federacji opartej na zdecentralizowanej gospodarce rynkowej. W ramach niej ma istnieć stała koordynacja i liberalizacja wymiany handlowej.
- pełna wolność handlu, zachowanie własności prywatnej, mechanizmu cen i konkurencji - na wzór gospodarki rynkowej.
- zdecentralizowany system podejmowania decyzji

Koncepcja instytucjonalna - przeciwstawna
- konieczne są powiązania rzeczowe, instytucjonalne oraz wprowadzenie zmian w strukturach gospodarczych scalających się krajów. W wyniku integracji ma nastąpić zniesienie dysproporcji w poziomie rozwoju gospodarczego oraz w poziomie podziału dochodów.
Duński ekonomista J.Tinbergen i francuski F.Perroux:
- wg Tinbergena: integracja gospodarcza to stworzenie najbardziej pożądanej struktury gospodarki. W ramach niej mają być zniesione sztuczne bariery będące przeszkodą do osiągnięcia optymalnego działania. W ramach procesu integracji mają być podejmowane działania ujednolicające i koordynacyjne. Wybór dotyczy stopnia centralizacji podejmowania decyzji. Instytucje ponadnarodowe mają do dyspozycji środki interwencji ds. gospodarczych na rzecz prowadzenia polityki wyrównywania dochodów pomiędzy państwami członkowskimi.
- wg Perroux: integracja to działalność polegająca na zespoleniu społeczności ludzkiej lub kilku dziedzin jej działalności. Takimi dziedzinami są: produkcja, wymiana, konsumpcja, w tym usługi. W procesie integracji ważne jest łączenie elementów w spójną całość. Różne podmioty mają różne role, m.in jednostki napędowe i bierne, gospodarki dominujące i podporządkowane. Stosowanie środków interwencji państwa jest podstawową formą działalności instytucji - ustanowienie priorytetów, przepisów prawnych, w tym zasad dot. opodatkowania, wykorzystanie zasobów publicznych i prywatnych (daleko posunięta interwencja). Mechanizm konkurencji i rynkowy nie odgrywa większej roli w procesie integracji.
Podsumowując - centralizacja oraz planowanie jako główny podmiot koncepcji.

UNIA EUROPEJSKA SKORZYSTAŁA Z KONCEPCJI INSTYTUCJONALNEJ!!!!

B. Balassa
Integracja europejska jako stan i proces regionalnej organizacji gospodarki światowej. Państwa sąsiadujące scalają swoje gospodarki - bliskość kulturowa, komunikacyjna (relatywnie niskie koszty logistyki).

Integracja jako proces obejmuje środki zmierzające do zniesienia dyskryminacji pomiędzy gospodarkami różnych państw.
Integracja jako stan-- brak dyskryminacji
Dyskryminacja wpływa na relacje między państwami na poziomie gospodarczym.
Akt integracji jako likwidacja ograniczeń w przepływie towaru (brak cła). Brak ograniczeń ilościowych (np. do danego kraju można wyeksportować określoną liczbę danego produktu)
Stopnie lub etapy integracji mogą wyglądać różnie w zależności od sytuacji polityczno-ekonomicznej w danym regionie. Niektóre z nicH
- strefa wolnego handlu - zakłada zniesienie ceł i ograniczeń ilościowych między krajami członkowskimi przy zachowaniu przez każdy z nich własnej, zewnętrznej taryfy celnej.
- unia celna - zniesienie ceł i ograniczeń ilościowych, ustanowienie wspólnej, zewnętrznej taryfy celnej. Od tego rozpoczęła się EWG - od unii celnej.
- wspólny rynek - poza unią celną, znoszone są również ograniczenia w ruchu czynników produkcji - możliwy przepływ osób i kapitału.
- unia ekonomiczna - do osiągnięć wspólnego rynku dokłada pewien stopień ujednolicenia polityki ekonomicznej na poziomie wspólnoty.
- całkowita integracja gosp. - unifikacja polityki monetarnej, fiskalnej, socjalnej, antykryzysowej - cykl koniunkturalny. Na tym etapie funkcjonują instytucje ponadnarodowe. Integracja społeczna.

W praktyce nie istnieje całkowita integracja gosp. UE jest na etapie wspólnego rynku.

Robson:
integracja ekonomiczna to efektywne użycie zasobów w aspekcie ich przestrzennego rozmieszczenia. Warunkiem koniecznym do osiągnięcia tej integracji jest wolność przepływu towaru, czynników produkcji, brak dyskryminacji. Wszystkie porozumienia integracyjne mają trzy cechy:
- zniesienie w pewnych dziedzinach dyskryminacji między krajami członkowskimi
- utrzymanie dyskryminacji wobec krajów spoza wspólnoty, np. zachowanie cła
- przewidywane zawarcie porozumienia trwale ograniczające kraje członkowskie w zakresie używania ich instrumentów wewnętrznych do prowadzenia polityki gospodarczej. Działania nie zawsze zgodne z interesem wszystkich państw.

F.Machlup:
1. Integracja rozumiana jako stan rzeczy lub proces scalania gospodarczego państw.
2. Odnosi się do podziału pracy między nimi.
3. Obejmuje mobilność dóbr i czynników produkcji
4. Zapewnienie swodoby przepływu pracy, kapitału i dóbr.
5. Powołanie instytucji ponadnarodowych.
6. Zróżnicowane traktowanie dóbr i czynników produkcji
7. Konieczne są działania polityczne
8. Międzynarodowy system płatniczy - swoboda dokonywania transakcji
9. Komplementarność gospodarek, również na poziomie podziału pracy.


