Ekonomika wykład 2 - historia integracji europejskiej, Kalergi, uniwersalizm niemiecki, uniwersalizm jako cecha europejskiej integracji

I.Wstęp
Idea zjednoczenia Europy ma wielowiekową tradycję, gdyż część władców w przeszłości dostrzegało w integracji korzyści płynące z wzrostu bezpieczeństwa, gwarancji pokojowych. W wieku XIX wraz z industrializacją idea ta nabrała szczególnego znaczenia z punktu widzenia ekonomii - korzyści handlowe wynikające z procesu integracji były oczywiste - liczne granice celne spowalniały przepływ dóbr i towarów oraz rozwój tego, co dzisiaj nazwalibyśmy gospodarkami krajów. 
Pojawiały się zatem strefy wolnego handlu i unie celne, jako pierwsze naturalne etapy przełamywania barier handlowo-ekonomicznych między krajami. 
Już w pierwszej połowie XIX istniał Niemiecki Związek Celny, choć służył on do integracji wewnętrznej kraju.


II. Uniwersalizm niemiecki.
Uniwersalizm - koncepcja przyjęcia zasad powszechności, dominacji całości nad częściami, dążenia do ogarnięcia pewnej całości. 
Z punktu widzenia twórców idei integracji europejskich ważny jest uniwersalizm cesarski, konkretnie ottoński. 
Uniwersalizm ottoński proponował utworzenie jednego superpaństwa bądź ścisłego związku państw europejskich. Odbudowa na wzór Cesarstwa Rzymskiego, Otton miałby być cesarzem Galii, Słowian, Italii, Germanii. Każda z krain miałaby swojego króla, królowie podporządkowani władzy cesarza. 


Ze względu na silną industrializację, jaką przeszły Niemcy, oraz fakt, iż do czasów I wojny światowej lokowały bardzo dużo kapitału na zagranicznych rynkach europejskich, pojawiło się wiele głosów stojących za pewnym nurtem ideowym. Nurt ten zakładał powstanie związku gospodarczego państw z przewodnią rolą Niemiec.
Mitteleuropa i gospodarka wielkiego obszaru. Korzyściami stojącymi za takim związkiem były:
- efektywna alokacja kapitału i lokalizacja produkcji
- obniżenie kosztów produkcji dzięki wzrostowi skali produkcji.

Wówczas nie było możliwości przeprowadzenia sensownej integracji ze względu na imperialistyczne polityki krajów takich jak Francja, Anglia, czy Niemcy - ówczesne systemy polityczne nie były na to gotowe. Za to kwitł protekcjonizm, co powodowało do powstawania napięć i sprzecznych interesów w Europie między krajami. Doszło do I wojny światowej.

Po wojnie elity intelektualne Europy zdały sobie sprawę, że konieczna jest przebudowa ówczesnych systemów politycznych oraz próba stworzenia trwałego układu sił politycznych w Europie. Jednym z uczonych był filozof Kalergi, który napisał najważniejsze dzieło pt. "Pan-Europa"

Sytuacja w Europie nie szła po myśli Kalergiego - Niemcy prowadziły politykę zorientowaną prorosyjsko, podpisały układ w Rapallo w 1922 o przyjaźni z Rosją i odmówiły przystąpienia do Związku Narodów Europejskiej Wspólnoty Państw


III. Kalergi - autor konepcji unii federalnej. W swojej książce stwierdził, że największym problemem Europy jest brak dążeń do stworzenia nowego porządku i ładu politycznego w Europie, który zapobiegłby kolejnym konfliktom. Kalergi obawiał sie, że sankcje i reparacje nałożone na Niemcy doprowadzą do kolejnej wojny - proponował stworzenie unii federalnej, która nawiązałaby i zacieśniłaby więzi gospodarcze, polityczne między mocarstwami. Jednym z konkretnych pomysłów było połączenie niemieckiego węgla i francuskiego żelaza w paneuropejski przemysł hutniczo-wydobywczy. 

Generalnie Kalergi zapożyczył sporo z amerykańskiego ustroju politycznego-gospodarczego.
Podstawowe koncepcje Paneuropy:
1) Europa powinna być polityczno-gospodarczym związkiem państw opartym na konstytucji wzorowanej na amerykańskiej
2) Na arenie światowej Europa byłaby jednym graczem, natomiast wewnętrznie powinna prowadzić politykę federalną (czyli jak w USA)
3) Byłyby dwie izby - narodów i państw, narowdów: zasada jeden deputowany na milion mieszkańców. izba państw: 26 przedstawicieli 26 państw.(bez Wielkiej Brytanii i Rosji)

Budowanie Paneuropy:
1) zwołanie komisji ponadnarodowej 
2) utworzenie paneuropejskiej unii celnej
3) wprowadzenie konstytucji Zjednoczonych Państw Europy

Korzyści z Paneuropy:
1) stworzenie przeciwwagi dla bolszewizmu w Europie
2) stworzenie przeciwwagi dla amerykańskiej dominacji na rynkach światowych handlu
3) poprawa sytuacji mniejszości narodowych
4) zwiększone bezpieczeństwo bloku państw Europy Wschodniej

Kalergi nigdy nie przedstawił konkretnego projektu dotyczącego utworzenia unii federalnej z jasnym podziałem władzy na różnych szczeblach (państwowym, federalnym, lokalnym)

IV. Działania Kalergiego na rzecz utworzenia ruchu paneuropejskiego
Ruch paneuropejski - wielki ruch polityczny prowadzący do realizacji koncepcji Paneuropy. 
Dzięki wsparciu Warburga powstały narodowe oddziały Unii Paneuropejskiej. Koncepcja zyskała wielu zwolenników z elit intelektualnych, m.in Picasso, Valery, Rilke, Freud, Mann, Einstein. Szczególnie lewicowe centrum było przychylne, zaś nacjonaliści przeciwni. Pierwszy oddział powstał w Austrii z kanclerzem I. Seipel. 
Pierwszym dużym sukcesem Unii Paneuropejskiej był I Kongres Unii Paneuropejskiejw 1926 w Wiedniu. Przyjęto statut i program UP, oraz wybrano na przewodniczącego Kalergiego.  Do II wojny odbyły się jeszcze 3 kongresy UP. 

Dużym wsparciem dla kalergiego byli politycy francuscy, Briand, czy Herriot. Wraz ze śmiercią Brianda, Louchera Kalergi UP napotkała poważne problemy w działalności. W tym okresie Kalergi przestał być wierny swoim ideałom i wraz z utratą franciskich sprzymierzeńców (konflikt z Herriotem spowodował bojkot obrad UP w Bazylei w 1932 i zdominowanie jej przez niemiecką scenę polityczną) stał się niejako rzecznikiem Niemiec. Pisał wielokrotnie o potrzebie rewizji granic niemiecko-polskich, przez co polscy działacze UP opuścili UP. 

Wraz z dojściem do władzy Hitlera UP traciło mocno na znaczeniu - w Niemczech obowiązywał zakaz rozpowszechniania tresći paneuropejskich (wrogość nacjonalistów przeciw ideom UP). Po wybuchu II wojny wyjechał do stanów, gdzie zorganizował ostatni, 5 kongres UP.

V. Podsumowanie
Podsumowując wkład Kalergiego w proces europejskiej integracji, można powiedzieć, że był głownym ideologiem procesu zjednoczenia, kładąć niejako fundamenty pod pracę jego przyszłych następców. Jako pierwszy przedstawił przyczyny stojące za potrzebą realizacji takiej koncepcji jak i płynące z niej korzyści. Swoją działalnością zasiał w europejskich elitach idee paneuropejskie, które potem odegrały ważną rolę w kształtowaniu powojennego procesu integracji europejskiej. 
Utworzony raz ruch paneuropejski nie załamał się, zyskiwał nowych zwolenników-federalistów, aż pojawił się silny ruch federalistyczny, który wygrał z ruchem konfederacyjnym de Gaulle'a (Europa według pomysłu Monneta). Ruch federalistyczny przejął dużą część spuścizny ruchu paneuropejskiego i znalazł przywodców w takich postaciach jak Adenauer, Spinelli, czy Monnet. Choć późniejsze lata pokazały, iż początkowa koncepcja federalna tworzenia Europy słabnie w warunkach stabilności politycznej, a postępującej integracji gospodarczej nie towarzyszyła integracja polityczna, można stwierdzić, iż współczesne problemy Unii Europejskiej wynikają w dużej mierze z dużej autonomii krajów w prowadzeniu polityki społeczno-gospodarczej. 

