Ekonomika wykład 4 30.10.2018

Przypadek wystąpienia z unii jednego z państw członkowskich przed 1992:
Wystąpienie Grenlandii. To bardziej obszar autonomiczny niż państwo, która
otrzymała status obszaru stowarzyszonego jako terytorium zamorskie. Stowarzyszenie EFTA podpisało w latach 70 umowę o wymianach towarów. Większość krajów członkowskich EFTY jest członkami UE. W 1992 r. zostało podpisane porozumienie z EFTĄ o utworzeniu europejskiego obszaru gospodarczego (EOG). EOG tworzą kraje członkowskie UE i trzy kraje EFTY:
Islandia, Norwegia i Liechtenstein. Szwajcaria nie jest w EOG, przystąpiła do strefy Schengen. EOG zakłada liberalizację wymiany towaru i respektowanie norm prawnych charakterystycznych dla UE (np. ochorona konkurencji).


ETAPY INTEGRACJI GOSPODARCZEJ

1. Unia celna
2. Wspólny rynek
3. Podjęto próbę integracji monetarnej/walutowej
4. Unia gospodarczo-walutowa

Komentarz:
Przebieg europejskiej integracji gospodarczej ulegał momentami załamaniu.
W latach 80 pojawiła się koncepcja jednolitego rynku (rynku europejskiego/wewnętrznego). 

1. Teoria unii celnej 
Utworzył ją J.Viner, a rozwinął ją J. Meade. Czym jest unia celna?

Kraje tworzące unię celną znoszą między sobą stawki celne, a zachowują
opłaty celne wobec krajów trzecich w formie zewnętrznej taryfy celnej. Zniesienie stawek celnych obejmuje wszystkie towary podlegające wymianie między krajami z unii celnej. Zewnętrzna taryfa celna jest tworzona wspólnie przez kraje unii i obowiązuje na wszystkich granicach. Działania te powodują zmianę cen w handlu. Następuje względny spadek cen towarów importowanych z krajów członkowskich (wewnątrz unii) w porównaniu z cenami
towarów z krajów trzecich. Następuje również zmiana cen towarów importowanych z krajów unii celnej w stosunku do cen towarów produkowanych
w danym kraju członkowskim. Mogą one powodować efekty:
a) efekt kreacji handlu - odnosi się do sytuacji, gdy po zniesieniu taryf celnych w krajach unii celnej koszty produkcji i ceny tych samych towarów
są różne. Może to spowodować przesunięcie produkcji do wytwórców o niższych kosztach wytwarzania
b) efekt przesunięcia handlu - oznacza zastąpienie istniejącego importu z krajów trzecich importem z krajów członkowskich unii celnej o wyższych kosztach produkcji. Wytwórca z krajów trzecich tańszy -> wytwórca z kraju członkowskiego droższy (ale bez cła).

Przykład:
- świat składa się z trzech krajów. 1 i 2 tworzy unię celną. 3 jest poza nią. Każdy z krajów produkuje tylko trzy towary A,B,C. Eksport dokonuje się do kraju 1. Kraj 1 przed utworzeniem unii celnej stosował stawkę celną od wartości 50%, taką samą stawkę celną zachowano po utworzeniu unii celnej. Pomijamy koszty transportu. i szczególne przypadki protekcji handlu
(np. ochrona nowo utworzonych gałęzi przemysłu). 

Towary	Koszt lub 	     Kraj 3 eksportujący Kierunek K 1.		Kierunek Kraj 2 eks.  Rezultaty 
	koszt + cło na jedn.	do kraju 1.	 handlu   koszt prod.   handlu   do kraju 1

A	koszt:  	     12				  20 			 14       ef. przesunięc
	koszt+cło					  
	przed utworzeniem
	unii: _		     18			--->	  20		nie ma	 21
	koszt+cło po: _	     18	               nie ma	  20            <--      14



B	koszt:  	     14				  17 			 12
	koszt+cło					  
	przed utworzeniem
	unii: _		     21			nie ma	  17		nie ma	 18
	koszt+cło po: _	     21				  17            <--      12     ef. kreacji


C	koszt:  	     16				  10 			 12
	koszt+cło					  
	przed utworzeniem
	unii: _		     24			nie ma	  10		nie ma	 18
	koszt+cło po: _	     24				  10            nie ma   12     bez zmian


Wystąpienie powyższych efektów zależy od elastyczności popytu i podaży względem ceny, jednostkowych kosztów produkcji. Elastyczność to stopień reagowania na zmiany popytu i podaży. Popyt nieelastyczny: energia elektryczna, podstawowe produkty żywnościowe. 
Korzystne skutki unii celnej wg. Vinera będą dominować, gdy efekt kreacji handlu przeważa nad efektem przesunięcia. Z uwagi na wystąpienie tych dwóch efektów wyróżnił negatywne i pozytywne skutki produkcyjne:
- pozytywne: oszczędności w koszcie wytwarzania pochodzące ze zmiany na efektywniejszego dostawcę towaru. 
- negatywne: dodatkowy koszt wytwarzania towaru w kraju członkowskim unii, który jest wyższy od kosztu produkcji krajów trzecich. 
Zwiększenie pozytywnych skutków unii celnej wystąpi, gdy zwiększy się efekt kreacji handlu, a zmniejszy efekt przesunięcia. Czynniki zwiększające pozytywne skutki unii celnej:
1.Wysokość taryfy celnej przed i po utworzeniu unii celnej - efekt kreacji handlu zwiększa się, gdy cła między krajami unii celnej były wyższe przed jej utworzeniem. Im niższy poziom zewnętrznej taryfy celnej, tym większy efekt zmniejszenia przesunięcia handlu
2.Konkurencyjność i komplementarność integrujących się gospodarek. Silniej wystąpi efekt kreacji handlu, gdy kraje uczestniczące w unii celnej produkują więcej towarow tego samego rodzaju przed powstaniem unii celnej, oraz gdy bardziej jest zróżnicowana struktura kosztów komparatywnych tych krajów (koszt komparatywny to koszt porównawczy - porównanie nakładów potrzebnych do wytworzenia dwóch towarów w tym samym kraju). Różnice w tych
kosztach skłaniają kraje do wymiany międzynarodowej i specjalizacji produkcji. 
3.Rozmiar unii celnej i liczba członków - im ich więcej, tym większa możliwość wystąpienia kreacji handlu
4.Koszty transportu - transport musi być efektywny, aby jego koszty nie zastąpiły stawki celnej. 
5.Elastyczność państw do zmiany warunków po powstaniu unii celnej. 

Oba efekty kreacji i przesunięcia handlu są zaliczane do statycznych skutków unii celnej. Przesuwanie produkcji
w ramach instniejących mocy produkcyjnych przy założeniu stałych kosztów produkcji. Korzyści z efektów statycznych są niewielkie. 
Korzyści w różnicach kosztów transportu i wydajności pracy. Większe korzyści krajom przynosi powiększenie rynku zbytu (dynamiczne/restrukturyzacyjne skutki celnej) poprzez zniesienie stawek celnych. 

Na czym polegają dynamiczne efekty unii celnej:
1. Korzyść z produkcji na wielką skalę. Na powiększonym rynku można sprzedać więcej towaru, przez co można ograniczyć marżę na cenie jednostkowej oraz wprowadzenie nowej techniki i metod produkcji. 
2. Racjonalizacja produkcji to możliwość budowy większych zakładów lub rozmaitych kombinacji zakładów uzupełniających (podwykonawcy). Wprowadzenie specjalizacji poziomej lub pionowej. Specjalizacja pozioma wiąże się ze zwiększeniem asortymentu wytwarzanych produktów (mniejsza różnorodność, większa jednostkowa). Specjalizacja pionowa do produkcja różnych częśći w różnych zakładach. 
3. Zwiększenie roli postępu technicznego - czynnika rozstrzygającego o konkurencyjności. Jest to wymuszone przez konkurencję między przedsiębiorcami, która wymusza prowadzenie badań i wprowadzanie ich wyników na rynek.
Na poszerzonym rynku następuje zaostrzenie konkurencji. 
Postęp techniczny generuje powstawanie nowych produktów, form wytwarzania i dystrybucji towarów. Do innowacji zalicza się szkolenie pracowników. Postęp techniczny przyczynia się do zwiększenia efektywności gospodarowania, co ma wpływ na poziom dobrobytu konsumenta. 
4. Wzrost przeciętnej wielkości przedsiębiorstw, łączenie się ich w celu osiągnięcia silniejszej pozycji rynkowej. 
5. Rosnące nakłady na badania i wprowadzanie ich wyników na rynek - wymuszają specjalizację, staje się koniecznością ekonomiczną. 
6. Rozwijające się przedsiębiorstwa nabywają najnowocześniejsze wyposażenie - wzrost efektywności. 
7. Krzywa uczenia się - przedsiębiorstwo wytwarzające duże ilości towaru uczy się produkować efektywnie.
8. Zwiększenie wzajemnych powiązań przemysłów w gospodarce - zwiększenie efektywności. Innowacje przechodzą między podmiotami gosp. 

Inne skutki:
Przepływ informacji o rynkach i produktach po utworzeniu unii nasila się. 

Jak była tworzona unia celna w EWG:
Równocześnie następowało znoszenie opłat celnych, ograniczeń ilościowych w odniesieniu do całej wymiany towarów
i tworzenie zewnętrznej taryfy celnej. 
W traktacie rzymskim przewidziano utworzenie unii celnej w ciągu 12 lat. Redukcja opłat następowała etapami. Cła zniesiono w ciągu 10 lat. w 1968 nie istniały już stawki celne między państwami członkowskimi. Wyjątkiem jest prawo zastosowania w wymianie zewnętrznej i ograniczeń ilościowych, jeśli jest ono podyktowane wymogiem porządku, bezpieczeństwa, moralności, ochrony życia i zdrowia ludzi i zwierząt, dziedzictwa kulturowego oraz ochrony praw własności intelektualnych (np.zakaz wywozu zabytków z kraju). 
Była tworzona zewnętrzna taryfa celna. Wysokość taryfy ustalono jako średnią arytmetyczną stawek celnych obowiązujących 1.01.1957 w 4 obszarach celnych: RFN, Włochy, Francja, kraje Beneluxu (one już wchodząc do ewg były jednym obszarem celnym). Ustalono harmonogram wprowadzania zewnętrznej taryfy celnej:
- w odniesieniu do towarów, których taryfa celna kraju członkowskiego nie różniła się więcej niż 15%, cło miało
obowiązywać w 4 roku od wejścia w życie traktatu (wszedł w 1958 r.)
- kraje zobowiązywały się stopniowo redukować różnicę w dwóch etapach: oba po 30%.
- dostosowanie stawek celnych było tylko tych produktów rolnych nieobjętych wspólną polityką cen produktów rolnych.

Formalnie unia celna powstała 1.07.1968 r. w EWG. Były ustalone ceny na produkty sprowadzanych w ramach Euroatomu. W odniesieniu do produktów rolnych objętych wspólną polityką rolną wprowadzano zmienne opłaty wyrównawcze EWG. Zewnętrzna taryfa celna uległa wielu zmianom - te zmiany są wynikiem negocjacji prowadzonych w ramach GAT, a potem Światowej Organizacji Handlu. Z chwilą utworzenia unii celnej kraje straciły możliwość prowadzenia własnej zewnętrznej polityki handlowej. 











