Ekonomika wykład nr 6 - 13.11.2018

1.Wstęp
Jednolity rynek wewnętrzny - idea została określona w Białej Księdze w 1985 roku oraz opisano, jakie bariery należy pokonać. Formalnie jednolity rynek wewnętrzny zaczął funkcjonować od 1993 roku. Zostały określone 3 bariery:
- bariera techniczna
- bariera fiskalna
- bariera materialno-administracyjna

2. Bariera materialno-administracyjna
Do niej zaliczały się formalności urzędowe, kontrole osób i towarów na granicach. Były pobierane opłaty wyrównawcze od produktów rolnych na granicach. W przypadku przewozu zwierząt były konieczne badania weterynaryjne oraz fitosanitarne. Istniał również obowiązek wyposażenia przewożonych towarów w dokumentację celną. W transporcie transgranicznym przeszkodą były kontyngenty transportowe i kontrole pojazdów na granicach z uwagi na różnice w krajowych normach bezpieczeństwa pojazdów. 

3.Bariery techniczne
Wynikały z różnic w rozwiązaniach prawnych odnoszących się do norm i standardów technicznych. Istniały również różnice w przepisach odnoszących się do zamówień technicznych. Inną przeszkodą były odmienne zasady funkcjonowania sektora publicznego, ograniczenia w przepływie kapitału oraz w zakresie świadczenia usług finansowych (usługi ubezpieczeniowe, bankowe i parabankowe). 

4.Bariera fiskalna
Odnosiła się do podatków pośrednich. Polegała ona na zróżnicowaniu poziomu poszczególnych krajów członkowskich stawek podatku od wartości dodanej i akcyzowego. 

<<<< Podatki bezpośrednie - od dochodu, pośrednie - od dóbr i usług >>>>>

##########	Ad 2.		################ 
W ramach bariery administracyjnej i kontroli przewozu osób przeszkodą były kontrole paszportowe na granicach - przewidziano zniesienie obowiązków paszportowych między krajami członkowskimi. Wymuszało to również wzmocnienie kontroli na zewnętrznych granicach Wspólnoty Europejskiej. Do 1992 roku udało się wyeliminować kontrole graniczne niezależnie od środka transportu. Wprowadzono jednolity paszport europejski. Zbliżenie przepisów prawnych wymuszało również regulacje w zakresie prawa do posiadania broni oraz środków odurzających. Musiała również nastąpić koordynacja polityki wobec obywateli z krajów trzecich - ujednolicone zostało prawo azylu, ekstradycji, statusu uchodźców oraz wizowe. Wzmocniono kontrolę na granicach zewnętrznych oraz wdrożono współpracę między policjami i innymi organami bezpieczeństwa krajów członkowskich. 
Układ z Schengen w 1985 podpisały Niemcy, Francja oraz kraje Beneluxu - przewidywał stopniową likwidację kontroli na wspólnych granicach. W 1990 roku zaczął obowiązywać, został również zawarty traktat wykonawczy do układu z Schengen pt. "Schengen 2". Do układu zaczęły chronologicznie przystępować następujące kraje: Włochy, Portugalia, Hiszpania, Grecja, Dania, Szwecja, Finlandia, Norwegia, Islandia, Szwajcaria. W 1997 roku na podstawie traktatu amsterdamskiego włączono układy z Schengen do acquis communautaire - do wspólnotowego dorobku prawnego. W rezultacie każde kolejne nowoprzystępujące kraje po 1997 automatycznie muszą wstąpić do strefy Schengen, z zachowaniem okresów przejściowych. 
Układ dotyczył przede wszystkim:
- zniesienia kontroli osób
- zredukowania kontroli towarów
- intensyfikacji współpracy w zakresie spraw wewnętrznych
- wprowadzenia wspólnego systemu wydawania wiz
- ustalenia zasad kontroli na granicach wewnętrznych wspólnoty

Przepisy o swobodzie przepływu osób zaczęły obowiązywać od 1994 roku. W ramach układu z Schengen policja kraju członkowskiego jest zobowiązana do udzielania pomocy służbom innych sygnatariuszy układu w ściganiu przestępstw.
Został stworzony specjalny system informacyjny Schengen. Zawiera dane o przestępstwach, zaginionych pojazdach, broni palnej, o banknotach (sygnatury do banknotów euro). 
Ze swobodą do przepływu osób związane są prawa polityczne, takie jak:
- prawo głosu i kandydowania w wyborach do parlamentu europejskiego mają obywatele UE, które zamieszkują w innym kraju niż kraj pochodzenia
- prawo głosu i kandydowania w wyborach samorządowych do gminy i dzielnicy mają obywatele UE mieszkający w innych krajach członkowskich
- prawo polityczne do składania przez osobę prawną z kraju członkowskiego petycji do parlamentu europejskiego oraz prawo do zwracania się do rzecznika praw obywatelskich w sprawach dotyczących funkcjonowania organów Unii

W 1987 roku wprowadzono uniwersalny dokument administracyjny SAD, który miał uprościć kontrolę przepływu towarów przez granice. W 1993 roku zniesiono urzędy celne na granicach wewnętrznych. Ich uprawnienia do poborów podatków zostały przekazane innym instytucjom. Wyeliminowano wszystkie dokumenty celne, w tym dokument SAP przestał obowiązywać. Skoordynowano przepisy dotyczące transportu oraz ujednolicono normy sanitarne dla przewożonych zwierząt i roślin, wprowadzono również zasadę wzajemnego uznania - kraje członkowskie uznawały wyniki kontroli i badań przeprowadzonych przez inny kraj członkowski. Ujednolicono normy w zakresie bezpieczeństwa pojazdów. Stopniowo zniesiono system kontyngentów transportowych. Od 2004 roku można mówić o procesie pełnej liberalizacji transportu lotniczego, samochodowego i morskiego. Utrzymano zakaz kabotażu - dotyczył on przewozów wewnętrznych w jednym kraju wykonywanych przez przewoźnika zarejestrowanego w innym kraju członkowskim. W tej chwili mogą być tylko przewozy lotnicze i morskie. Wprowadzono jednolite wymagania w dostępie do świadczenia samochodowych usług przewozowych. Każdy operator musi spełnić 3 warunki:
- posiadanie dobrej reputacji (poświadczenie o niekaralności)
- dysponowanie kapitałem i rezerwą na poziomie co najmniej 3 tys euro
- musi mieć kompetencje zawodowe (pisemny test)


##########	Ad.3		################ 
Normy techniczne i standardy techniczne były wykorzystywane do ochrony rodzimych przedsiębiorstw. Dotyczyły one bezpieczeństwa użytkownika, ochrony środowiska i ochrony własności intelektualnej. Podjęto próby dokonania standaryzacji. Philips swego czasu produkował 35 różnych wersji urządzeń z wtyczkami. Standaryzacja polega na promowaniu jakości usług, oszczędności w zużyciu materiałów i energii oraz zwiększeniu bezpieczeństwa i ochrony środowiska. Przyczynia się również do rozwoju handlu, zwiększa wydajność przemysłu (ograniczenie zróżnicowania). Stąd uznano, iż trzeba i warto określić standardy europejskie - charakterystyki produktu, usługi lub stosowanych narzędzi produkcji. Zawiera również charakterystykę kwalifikacji pracownika wykonującego usługę. Istnieją 3 sposoby ustalania standardów:
1. Zasada wzajemnego uznania - wprowadzona w 1979 przez sprawę Cassis de Dijon. Dotyczyła ona likieru porzeczkowego, który był wysyłany do Niemiec i tam sprzedawany. Niemcy zabroniły tego tłumacząc to ochroną praw konsumenta - ponieważ on zawierał tylko 18%, a nie 25%. Tłumaczenie to zostało odrzucone pod względem bezpieczeństwa oraz wprowadzenia w błąd - jest podane na etykiecie woltaż, a słabszy trunek nie jest bynajmniej bardziej szkodliwy od mocniejszego. Trybunał Sprawiedliwości sformułował przy tej okazji zasadę wzajemnego uznania:
"Każdy produkt prawnie produkowany i sprzedawany w jednym państwie członkowskim musi być dopuszczony na rynek innego państwa członkowskiego." 
Wymaga się zawarcia porozumienia między krajami co do przyjęcia tej zasady. Mogą też instytucje innego kraju domagać się dokumentacji potwierdzającej, iż wyrób spełnia wymogi kraju eksportera w zakresie ochrony życia i zdrowia konsumenta. W związku z tym powstał cały system akredytacji instytucji certyfikujących i przeprowadzających badania. 
Została powołana infrastruktura zwana globalnym podejściem do standaryzacji - Europejska Organizacja Testów i Certyfikacji. Uzupełniają ją porozumienia o wzajemnym uznaniu. Na kraje członkowskie został nałożony obowiązek zgłaszania nowych standardów narodowych- tzw. procedura notyfikacji. Jest w niej możliwość wniesienia skargi w przypadku kwestionowania standardu narodowego. 

2. Harmonizacja wertykalna - dokonywanie standaryzacji na poziomie ponadnarodowym, obejmując produkt i jego komponenty. Proces ten trwa bardzo długo, więc w 1985 roku przyjęto propozycję Komisji pt. "Nowego podejścia do standaryzacji" w celu objęcia nią większej ilości produktów. 

3. Cztery reguły tworzą nowe podejście do standaryzacji:
a) dyrektywa jest podstawowym aktem legislacyjnym harmonizacji. Dyrektywa to akt prawny określający cele dla krajów członkowskich, dając im swobodę w sposobie ich realizacji. Byłyby określone w niej podstawowe wymagania oraz pewne kwestie dotyczące specyfikacji technicznych uwzględniających postęp techniczny
b) Podejście do roli organów unii. Organy mają określać podstawowe wymagania co do produktów, a szczegóły techniczne pozostawione są do określenia europejskim instytucjom standaryzacyjnym. 
c) Każdy standard europejski musi być publikowany. Produkt spełniający ten standard musi być zaopatrzony w zaświadczenie. 
d) Produkty odpowiadające standardom mogą być dopuszczone do sprzedaży na jednolitym rynku. Każdy wytwórca musi spełnić te standardy.

System oceny zgodności wyrobów i zapewnienia jakości.
W ramach systemu są dwa podsystemy:
1. Obowiązkowy - dyrektywa nowego podejścia określa sposób postępowania. Ma gwarantować, iż do obrotu dopuszczono tylko towary bezpieczne - ochrona życia i zdrowia ludzi i ochrona środowiska. 
2. Dobrowolny - każda dyrektywa nowego podejścia określa indywidualny sposób atestacji wyrobu. Isnieje możliwość wyboru - albo produkt jest badany i certyfikowany przez określoną instytucję standaryzacyjną lub sam producent gwarantuje, że jego produkt spełnia wymogi określonego standardu. 

Przedsiębiorca musi sprawdzić, czy istnieje standard europejski określony przez dyrektywę na jego produkt, a potem co musi zrobić, aby spełnić wymogi tego standardu. Zajmuje to czas i nakłady finansowe. W ocenie zgodności produktu z podstawowymi wymaganiami dyrektyw istnieje 8 modułów, przykładowo:
A. Wewnętrzna kontrola produkcji - producent deklaruje, że jego produkt jest zgodny z wymaganiami konkretnej dyrektywy
F. Weryfikacja produktów - deklaracja producenta i określenie testowania przez uprawnioną jednostkę
H. Pełna kontrola jakości - bada się system projektowania produktu, organizację produkcji, czy spełniają kryteria zharmonizowanej normy EN ISO 9001

Wybór modułu nie należy do wytwórcy wyrobu. Jest to określone w dyrektywie - im bardziej krytyczny jest wyrób (np. artykuły spożywcze), tym większe są wymogi. Ocena zgodności produktu ze standardem może składać się z trzech faz:
- deklaracja producenta w zakresie spełniania jednego lub kilku standardów
- przeprowadzenie testu na próbce produktu - określenie poziomu bezpieczeństwa z punktu widzenia obecnego stanu wiedzy i technologii. Robi to albo producent albo laboratorium sporządza raport
- uzyskanie certyfikatu, czyli dokumentu wydanego przez uprawniony organ, w którym stwierdza się, że producent wytwarza produkt odpowiadający wymaganiom określonego standardu. Laboratoria krajowe są kontrolowane przez instytucje zarządzające systemami jakości. Produkt otrzymuje znak CE - potwierdzający, iż producent lub importer sporządził deklaracje zgodności z odpowiednim standardem. 
Przykłady dyrektyw nowego podejścia
- zabawki, materiały budowlane, maszyny, środki ochrony osobistej, urzadzenia gazowe, aktywne implanty medyczne, urządzenia medyczne, dźwigi, sprzęt ciśnieniowy, urządzenia wagowe, urzadzenia do diagnostyki in vitro
Standardy europejskie ustanawia się, gdy jest to konieczne - czyli gdy występują różnice w narodowym prawodawstwie w zakresie ochrony środowiska, bezpieczeństwa, ochrony życia i zdrowia konsumenta. Innym powodem jest osiągnięcie przez przemysł korzyści skali w wytwarzaniu danego produktu. 

Specyfikacja techniczna jest wykonywana przez prywatne, pozarządowe instytucje standaryzacyjne. Na terenie UE są stowarzyszenia non-profit: Europejski Komitet Standaryzacji Elektrotechniki w Brukseli, Europejski Instytut Standaryzacji Telekomunikacji we Francji, Europejski Komitet Standaryzacji w Brukseli (opracowywanie specyfikacji technicznej dla pozostałych produktów). 

Przyjęty standard europejski musi być przeniesiony do prawodawstwa kraju członkowskiego nawet, gdy głosował on przeciwko standardowi. 
Dokumenty standaryzacyjne mogą występować w formie standardów europejskich (EN), dokumentów zharmonizowanych (HD) - dopuszcza się możliwość odstępstw na poziomie narodowym, prestandardów (tymczasowych standardów) - wydawane do tych wyrobów, w których następuje szybki rozwój postępu technicznego 


















