EIE wykład 3.23.10.2018

Powstała w 1923 r. Unia Paneuropejska. W 1935 r. miał miejsce kongres w Wiedniu, podczas którego zajmowano się
kwestią wychowania nowego człowieka. Kształtowania świadomości europejskiej. Wówczas obradowały 2 komisje o nazwach:
- Komisja Współpracy Duchowej
- Komisja Wprowadzenia Idei Paneuropejskiej Do Szkół.
W 1937 roku odbył się Paneuropejski Konges Pedagogiczny, podczas którego opracowano programy pedagogiczne i dydaktyczne
dotyczące kształcenia młodzieży w nowym duchu. Do czasów zakończenia wojny hrabia Kalergi był jednym z nielicznych
propagatorów idei ekonomiki integracji europejskiej na gruncie przemiany człowieka na poziomie jednostki. Jego idee
przejęli zwolennicy koncepcji federacyjnej - Stany Zjednoczone Europy.	
Koncepcją przeciwną była Europa Ojczyzn (konfederaci - De Gaulle), której ugrupowanie integracyjne miało być związkiem suwerennych, niezawisłych
państw, które decydują się na współpracę w określonych dziedzinach z zachowaniem własnej suwerenności.
W efekcie powstał w procesie integracyjnym układ przyczynowo-skutkowy:

integracja gospodarcza ---> zjednoczenie polityczne ---> przeobrażenie człowieka (zmiana jego świadomości i zmiana
postawy z nacjocentrycznej na eurocentryczną)

W 1992 roku został podpisany traktat z Maastricht - w tym momencie można mówić o integracji politycznej krajów
członkowskich Unii Europejskiej.

Koncepcje funkcjonalistów.
D. Mitrany - koncepcje funkcjonalistów twierdziły, że układ przyczynowo- skutkowy powinien zaczynać się od
przeobrażenia człowieka - w drugą stronę. Wychodzili z założenia, że suwerenność jakiejkolwiek instytucji zależy od
powszechnej wobec niej lojalności obywateli. W procesie integracji europejskiej najważniejszą rolę odgrywają
funkcje pełnione przez instytucje międzynarodowe. Będą one polegały na utrzymaniu odpowiednich standardów społecznych
i gospodarczych. Ważnym jest sposób, w jaki wypełniają owe funkcje wyznaczone instytucje. Obywatele państw członkowskich
muszą nabrać przekonania, że instytucje ponadnarodowe spełniają te funkcje lepiej niż rządy poszczególnych państw (można ten sposób myślenia zaobserwować w pracy obecnego Komitetu Regionalnego UE - idea bliskości obywatela do integracji/instytucji europejskiej).
Jeśli będą przekonani, przeniosą swoją lojalność z rządu narodowego na rzecz instytucji międzynarodowych.
Transfer lojalności spowoduje podział suwerenności - część tej suwerenności, z czasem rosnąca, przejdzie z rządów na
instytucje międzynarodowe. W rezultacie dojdzie do całkowitego zaniku funkcji państw narodowych.
Następstwem obumierania państwa będzie obumieranie narodów, w których zostaną odrębności folkloru.
Przesłanką transferu lojalności i suwerenności jest przemiana człowieka, która prowadzi do powstania jak najszerszej
społeczno-psychicznej wspólnoty obywateli z rożnych państw. Wspólnota jest powiązana z instytucjami międzynarodowymi.
Elementy ich koncepcji można zauważyć przy tworzeniu Wspólnoty Węgla i Stali.



II. CELE I PRZYCZYNY EUROPEJSKIEJ INTEGRACJI GOSPODARCZEJ
Celem, jaki chcą osiągnąć państwa w drodze integracji, są określone korzyści związane z tempem wzrostu gospodarczego
regionów i całych krajów. Wzrost gospodarczy daje przyrosty dochodu, produktu krajowego, zmniejsza bezrobocie i
zwiększa dobrobyt.

Istnieją przyczyny ekonomiczne i polityczne w zakresie europejskiej integracji gospodarczej.
1. Przyczyny ekonomiczne

a) Przyczyna ekonomiczna jest związana z osiągniętym poziomem rozwoju gospodarczego. Integrowały się kraje o systemie
gospodarki rynkowej, zatem rozważa się czynniki oddziałujące na popyt i podaż.
Rozwój gospodarczy prowadzi do wzrostu PKB (wzrost dochodu na jedną osobę), co zmienia model konsumpcji pod względem
ilościowym i jakościowym.

  Prawo Engla - zależność między wzrostem dochodu na osobę a zmianą modelu konsumpcji. Zakupy konsumentów przesuwają
się z artykułów żywnościowych na wyroby przemysłowe i usługi. Pojawiają się również i rosną oszczędności. Te
oszczędności mogą przekształcić się w popyt konsumpcyjny lub inwestycyjny.

Do zmian ilościowych i jakościowych popytu dostosowuje się podaż. Zwiększa się asortyment dóbr i usług, na które
jest zapotrzebowanie. Następuje ożywienie wymiany handlowej między krajami. To prowadzi do komplementarności
gospodarek tychże państw. Komplementarność jest czynnikiem znacznie ułatwiającym integrację.

b) Inną przyczyną są tzw. wymogi postępu technicznego. Postęp techniczny wymaga inwestycji. Dzięki postępowi zwiększa
się efektywność produkcji oraz nowe produkty, nowe surowce, nowe metody wytwarzania. Wysokie nakłady potrzebne do
wprowadzenia postępu technicznego wymuszają specjalizację produkcji wśród przedsiębiorców. Wśród nakładów są to:
prace badawcze (R&D), wprowadzanie wyników badań do gospodarki (przełamywanie oporów wśród ludzi). Rosnące nakłady
na postęp techniczny skłaniają przedsiębiorców do poszukiwania takich metod wytwarzania, które rozszerzą produkcję.
Obniżają się jednostkowe koszty wytwarzania, jednak rozszerzona produkcja wymaga większych rynków zbytu. Powiększyć
rynek zbytu można poprzez zniesienie handlu ograniczeń między państwami. Przykładem jest tutaj gospodarka niemiecka
i wywierana przez nią presja na kontrolę rynków zbytu za pomocą instrumentów integracji europejskiej.
Specjalizacja międzygałęziowa - każdy kraj specjalizuje się w różnych wytwarzanych produktach
Specjalizacja wewnątrzgałęziowa - dotyczy produktów jednej gałęzi. Przedsiębiorcy specjalizują się w różnych odmianach
tego produktu. Produkcja ciężarówek - jedni robią do nośności 5 ton, inni powyżej 5 ton.

Inne przyczyny natury ekonomicznej:
Próba wyeliminowania ujemnych skutków rozpadu systemu gospodarki światowej. Nastąpiło załamanie systemu waluty złotej.
Zmiany cen towarów przemysłowych w relacji do cen towarów surowcowo-rolniczych. Wzrosły ceny towarów surowcowo-rolniczych.
Nastąpiło zachwianie równowagi płatniczej międzynarodowej. Próba ochrony przedsiębiorstw europejskich. Po wojnie
chroniono ich przed USA. Później chroniono przed konkurentami z krajów azjatyckich.
Kolejną przyczyną była konieczność odbudowy po zniszczeniach powojennych.

2. Przyczyny polityczne
- wzmocnienie znaczenia politycznego krajów w obliczu konfrontacji ze światem zewnętrznym. Zjednoczenie ma ułatwić
relacje.
- ochrona Europy przed zbrojnymi konfliktami.
- próba zachowania pokoju na kontynencie europejskim.
- utrata wpływu w byłych koloniach
- koncepcja Europy jako trzeciej siły. Miała zapewnić równowagę pomiędzy siłami USA a ZSRR.

3. Inne przyczyny integracji europejskiej
Sześcioma krajami stanowiące rdzeń integracji europejskiej były: Francja, Niemcy, Włochy, Belgia, Holandia, Luksemburg.
Każdy z tych krajów miał własne, dodatkowe motywy. Dla Niemiec i Włoch było ważne wyjście z powojennej izolacji.
Dodatkowo Niemcy uważały integrację za drogę do zjednoczenia Niemiec - NRD i RFN. Francja chciała odbudować pozycję
w Europie i zapewnić kontrolę nad gospodarką Niemiec poprzez integrację. Kraje Beneluxu poprzez integrację
dążyły do stworzenia mechanizmu niwelowania wpływu dużych gospodarek państw Europy.

III. PRZEBIEG INTEGRACJI EUROPEJSKIEJ
W 1947 roku powstała Komisja Gospodarcza Dla Europy przy ONZ. Jej zadanie to pomoc w odbudowie gospodarczej po wojnie.
W 1948 roku powstała Organizacja Europejskiej Współpracy Gospodarczej, której zadanie polega na koordynacji polityki
gospodarczej krajów członkowskich.
W 1950 roku powołano unię płatniczą, która ułatwiała regulowanie płatności między członkami unii.
W 1951 roku podpisany został w Paryżu traktat o ustanowieniu Europejskiej Wspólnoty Węgla i Stali.
R. Schumann. Owa wspólnota dotyczyła sektora węgla i stali. Powołano instytucję międzynarodową, która podejmowała
daleko posunięte decyzje. Traktat podpisało sześć rdzennych krajów (RFN, Francja, Belgia, Holandia, Włochy, Luksemburg)
Wszedł w życie w 1952 roku. Miał on obowiązywać przez 50 lat. W roku 2002 traktat wygasł, a obowiązki tej wspólnoty
przejęła Wspólnota Europejska. Próbowano utworzyć Europejską Wspólnotę Obronną i Europejską Wspólnotę Polityczną
(niepowodzenie).
W 1957 roku 24 marca podpisano traktaty rzymskie. Jeden powoływał do życia Europejską Współnotę Energii Atomowej, a
drugi Europejską Wspólnotę Gospodarczą. Ta pierwsza zajmuje się pokojowym wykorzystaniem tej energii. Zaś druga
objęła wszystkie sektory gospodarki poza sektorem węgla, stali i energii atomowej.
Wszystkie trzy wspólnoty podpisały te same kraje rdzenne.
W 1965 roku zaczął obowiązywać traktat fuzyjny - uwspólniono organy dla trzech wspólnot: Parlament, Trybunał
Sprawiedliwości, Rada, Komisja i Komitety. Poza wspólnotami Szwecja, Portugalia, Anglia, Norwegia, Szwajcaria,
Dania, Austria, Wielka Brytania w 1960 roku w Sztokholmie podpisały traktat Europejskie Stowarzyszenie Wolnego
Handlu (EFTA). Przewidywało ono pomiędzy krajami członkowskimi strefy wolnego handlu.
W traktacie rzymskim przewidziano utworzenie unii celnej, wspólnego rynku i unii walutowej (bardzo ogólnie)
Pierwsza zmiana traktatów rzymskich miała miejsce w 1986 roku. Był to jednolity akt europejski. Pojawił się
jednolity rynek wewnętrzny, który wspominał o budowie unii gospodarczej i walutowej. Podejmowanie decyzji większością
kwalifikowanych (nie jednomyślności).
Traktat z Maastricht ustanawia Wspólnote Europejską. Rozszerza integracje na sprawy pozagospodarcze, rozpoczynając
zjednoczenie polityczne. Dokładnie była określona budowa unii gospodarczej i walutowej. Zmieniono nazwę EWG na
Wspólnotę Europejską. Wspólnota Europejska miała osobowość prawną.
Traktat z Lizbony z 2010 - przestaje istnieć Wspólnota Europejska. Wszystkie jej prawa i obowiązki przejmuje
Unia Europejska - staje się podmiotem prawa międzynarodowego.
Traktat o funkcjonowaniu Unii Europejskiej - zmieniony traktat rzymski. Europejska Wspólnota Energii Atomowej
została jako jedyna z tych wspólnot.

Następowało rozszerzenie wspólnot gospodarczych. Pierwszym z nich było rozszerzenie o Danię, Wielką Brytanię
i Irlandię w 1973 roku. W 1972 roku Norwegia podpisała układ o przystąpieniu, jednak został odrzucony w
referendum przez Norwegów. Potem historia się powtórzyła. W 1981 przystąpiła Grecja, po upadku władzy wojskowej.
Portugalia i Hiszpania w 1985 roku po śmierci generała Franco i upadku Salazara (Portugalia). Austria, Szwecja
i Finlandia przystąpiły w latach 90. Turcja nie jest krajem członkowskim UE, jest krajem stowarzyszonym.
W 2004 roku przystąpiły kraje: Litwa, Łotwa, Estonia, Polska, Czechy, Słowacja, Węgry, Cypr, Malta i Słowenia.
Kolejnymi krajami były: Bułgaria, Rumunia, potem Chorwacja.
Razem daje to 28 krajów członkowskich.
